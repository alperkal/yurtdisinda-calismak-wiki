---
layout: page
title: San Fransisco'da ev kiralama ve masraflar
contributors: Hamza Erbay
updated_at: 07 Kasım 2017
permalink: /us/sf-da-ev-kiralamak/
description: Amerika San Fransisco'da ev kiralama süreci ve masraflar
---
Amerika genelinde her yerde aynı şekilde geçerli mi bilemiyorum ama San Francisco'da edindiğim tecrübelerimden yola çıkarak, kiralama sürecinde neler ile karşılaşılabileceğinden bahsedeceğim.

Apartman dairesi kiralamanın yanında, oda olarak da (hacker house, community house) kiralayabiliyorsunuz. Daireler 2+1 şeklinde değil de, 1 + 1 bedroom (Mutfak + oturma odası + yatak odası), 1 + 2 bedroom ya da studio olarak kiralanıyor.

Genellikle ev ilanları için [Craiglist](https://sfbay.craigslist.org/), [RentSF](http://www.rentsfnow.com/), [Zillow](https://www.zillow.com/san-francisco-ca/) kullanılıyor. İlanlarda evlerin ziyaret saatleri belirtiliyor ise bu saatler dışında görmek pek mümkün olmuyor.

Resmini gördüğünüz evi mutlaka randevu alıp görmenizi öneririm. Genellikle resimler ile gerçek daire arasında çok fark oluyor.

## Kiralama süreci

Eğer Amerika'da iyi bir kredi skorunuz var ise, biraz daha rahat kiralayabiliyorsunuz. Eğer kredi skorunuz yok ya da düşük ise, çalıştığınız şirketten aldığınız bir doküman ve vize durumunuzu gösteren belge işinizi daha da kolaylaştıracaktır. Bazı ev sahipleri ya da emlak şirketleri kefil (co-signer) ya da depozito isteyebiliyorlar. Oda kiralama sürecinde ek olarak sizin hobi, yaş, linkedin hesabınız, eve giriş-çıkış ve evcil hayvan sahibi olup olmama durumlarınızı da değerlendiriyorlar.

## Kira ve diğer masraflar

Banka havalesi dışında Türkiye'den farklı olarak bazı ev sahipleri banka çeki ile ödeme isteyebiliyor.
Ekstra olarak hırsızlık, yangın gibi durumlar, daire için kira sigortası da istenebiliyor (rental insurance).
Eğer evcil hayvan (pet) ile birlikte yaşamak istiyorsanız, eğitimi olması şartıyla, depozito ve kiraya ek ücret yansıyor.
Elektrik ve gaz [Pasific Gas & Electric](https://pge.com/), Geri dönüşüm [American Utility Management](https://www.aum-inc.com/). Bazı ev sahipleri elektrik, gaz ve geri dönüşümü kiraya dahil edebiliyor. Şehir merkezindeki evlerde genellikle çamaşır makinesi bulunmuyor. Apartmanların toplu çamaşır yıkama odaları ya da mahalledeki çamaşırhaneyi kullanmak zorunda olduğunuzdan bunu da ekstra bir masraf olarak düşünebilirsiniz.

Son olarak şehirde park sıkıntısı olduğundan dolayı aparmanda araç park yeri kirası da, ev kiranıza ekleniyor. Aracınız yok ise bu park yeri için ücret ödemiyorsunuz.
