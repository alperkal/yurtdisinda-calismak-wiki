---
layout: page
title: Ehliyet almak veya değiştirmek
contributors: Özgür Karalar, Burak Can
updated_at: 06 Kasım 2017
permalink: /bg/ehliyet-almak/
description: Bulgaristan'da ehliyet almak veya değiştirmek
---
Eğer daha önce ehliyet almadıysanız, Bulgaristan'da Türk vatandaşı olarak ehliyet almak için buradaki standard eğitim ve sınav prosedürünü takip etmelisimiz. Avrupa Birliği'ne girildiğinden beri devlet sınavlarda İngilizce seçeneği de vermek zorunda. Yani yazılı sınavı İngilizce olarak alabilirsiniz. İngilizce eğitim veren sürücü kursu bulmak biraz zor olsa da, Sofya'da çoğunlukla yabancılara eğitim veren birkaç sürücü kursu mevcut. Ücretler ortalama 1000-1200 leva civarında.

Bulgaristan'da ehliyet almak için minimum lise veya dengi mezunu olmanız ve **en az lise diplomanızın orjinali ile birlikte Türkiye'den noter onaylı ve apostilli kopyası**nı bulundurmanız gerekiyor. "Aslı gibidir" kesinlikle geçerli değil. Mutlaka orjinali olması gerekiyor. Bunları burada bir ceviri ofisinde Bulgarca'ya çevirip "legalizatsiya"larını yaptırıyorsunuz. Çeviri ofisleri bu işi sizin yerinize hallediyor.

Diplomanızın orjinali, çevirisi, oturum kartınız (ve tüm bunların fotokopileri - Bulgaristan'da her belgenin fotokopisini bulundurmalısınız) ve bankaya yatıracağınız küçük bir ücretin makbuzu ile birlikte "Eğitim ve Kültür Bakanlığı"na gidiyorsunuz. Orada "Şöför şöför" gibi sesler çıkarırsanız sizin derdinizi anlayacak ve doldurmanız gereken formu vereceklerdir. Götürdüğünüz belgeler ile birlikte bu formu teslim edip 1 ay sonra "eğitim seviyenizin lise veya dengi olduğu ve araç kullanabileceğinizi" belirten diploma denkliğini - alıyorsunuz. Bu belge ve oturum kartınız ile bir kursa gidip eğitimlere başlayabilirsiniz.

40 saat teorik trafik kuralları, 1 gün Kızılhaç eğitimi ve 24 saat pratik eğitimden sonra sınavlara girmeye hak kazanıyorsunuz. Türkiye'den alışık olduğumuz "yılda 4 sınav" sistemi yok. Teorik sınav çoktan seçmeli ve dijital yapılıyor. Siz ve eğitmeniniz hazır hissettiğinizde girebiliyorsunuz. Bu sınav sadece trafik kuralları ve ilkyardım üzerine. Motor eğitimi ve sınavı yok.

Teorik sınavı geçtikten sonra ise yarım saat boyunca gerçek trafikte sürüş şeklinde olan pratik sınava giriyorsunuz. Eğitmeniniz de arabada bulunmak zorunda ve denetmenin İngilizce konuşmadığı durumlarda çeviri desteği verebiliyor. Bu sınavı geçtikten sonra ise sınav sonuçlarınız ve bazı belgeler(kursunuz size bu konuda yardımcı olacaktır ama genel olarak sağlık belgesi vs. gibi) ile trafik polisine gidip başvurunuzu yapıyorsunuz ve geriye sadece kartınızın çıkmasını beklemek kalıyor.

Eğer ehliyetiniz varsa ve 1 Ocak 2016 önce almış iseniz değişim yapmadan önce ehliyetinizin yeni ehliyet ile yenilenmesi gerekmektedir.
[Avrupa standartlarında olan](http://ehliyetsinavihazirlik.com/images/2016-ehliyet-belgesi.png) veya 1 Ocak 2016 tarihinden sonra alınmış ehliyetiniz bulunuyorsa Bulgaristan İç İşleri Bakanlığının yaptığı bir anlaşma ile Türkiye ehliyetinizi verip Bulgaristan ehliyeti alabilirsiniz.

Bu konuyla ilgili [şuradaki](https://www.youtube.com/watch?v=CaeGLWakAqU) videoda güncel
bilgileri bulabilirsiniz. 

Bu işlemi yaparken bulunduğunuz şehrin polis müdürlüğüne gidip ayrıntılı bilgi alabilirsiniz.

İşlem ücreti 25 levadır (Kasım 2017) ve 30 gün içerisinde sonuçlanmaktadır.
 
