---
layout: page
title: Hollanda'da toplu ulaşım
contributors: Osman Ungur, Fatih Acet
updated_at: 7 Kasım 2017
permalink: /nl/toplu-ulasim/
description: Hollanda'da toplu ulaşım ile seyahat konusunda pratik bilgiler
---

Hollanda'da toplu ulaşım özelleştirilmiş firmalar tarafından yapılır. Uzun mesafeli yolculuklar için tren, bölgesel ulaşım için ise otobüs, metro ve tramway kullanılır. Ayrıca bazı bölgelerde feribot hizmet verir. 

Bazı ücretli feribotlar haricinde tüm ulaşım araçlarında [OV-chipkaart](https://www.ov-chipkaart.nl) ile seyahat edebilirsiniz. Bu kart hem biniş (check in) hemde inişlerde (check out) basılmaktadır ve gittiğiniz uzaklığa göre bakiyenizden düşülür. İnternet sitesi üzerinden yükleme yapabilir, seyahat geçmişinizi görebilir, bakiye azaldığında banka kartınızdan otomatik olarak çekilmesini sağlayabilirsiniz.

Belli şirketlere bağlı ulaşım araçlarında indirimli abonelik tarifesi alabilirsiniz. Örneğin gün içerisinde veya hafta sonları tren kullanıyorsanız yoğun saatler ve hafta sonlarında %40 indirimden faydalanmak için [Dal Voordeel](https://www.ns.nl/en/season-tickets/dal-voordeel.html) aboneliği indirimli seyahat etmenizi sağlar. 

Genel olarak metrolarda ve bazı otobüslerde bisikletiniz ile ücretsiz seyahat edebilirsiniz. Tren yolculukları için günlük bisikletle seyahat ürünü satın almanız gereklidir. 

Tren yolculukları için kartınızda en az €20, diğer ulaşım araçları için €4 bakiye bulunması gereklidir. Yeni kart ücreti €7.5'dur. Kartınıza dolum yapmak istediğiniz zaman kredi kartı veya iDEAL ile dolum yapabilirsiniz. Kredi kartı ile ödemelerde yaklaşık €0.5 kadar bir ilave ücret alınmaktadır. Nakit ile dolum yapmak mümkün fakat en sık kullanılan kiosk'larda nakit kabul edilmemektedir.

Tren yolculuklarında, kompartımanlar birinci ve ikinci sınıf şeklinde ayrılmıştır ve birinci sınıf kompartıman genelde iki katı kadar ücretlendirilmektedir. Hollanda'da ulaşımın kolay, temiz, ve rahatsız edici olmadığı göz önünde bulundurulursa birinci sınıf kompartıman lüks olarak düşünülebilinir.

[9292](https://9292.nl) internet sitesinden veya mobil uygulamasından seyahat planlaması yapabilirsiniz. Planlama yaparken tam adres girebilirsiniz.
