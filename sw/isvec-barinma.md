---
layout: page
title: İsveçte barınma
contributors: Ömer Mindivanlı
updated_at: 2 Aralık 2017
permalink: /sw/isvecte-barinma/
description: İsveçte barınma ve ev kiralama süreci ile ilgili bilgiler
---

İsveç'te ev kiralama hakkındaki detaylardan bahsedelim. Öncelikle İsveç, Avrupa Birliği Emlak Komisyonu tarafından birkaç kere yeni yerleşim bölgeleri inşa etmediği ve bu sebebten ötürü ev kiralama ve satın almadaki problemleri çözmediğinden ötürü uyarı aldı. En son uyarı 6 ay önce geldi. 

## İnternet üzerinden ev bulmak

http://blocket.com

Bu sitenin ülkemizdeki karşılığı sahibinden.com desek yeridir. Konsept de tamamen aynı. Adım adım süreci anlatmak istiyorum:

- Siteye üye olabilirsiniz
- Üye olduktan sonra parolanız ve Kullanıcı adınız ile giriş yapın
- D Dashboard'daki profil kısmında şahsi bilgilerinizi (Telefon numarası vs.) doldurunuz.
- Google translate kullanmayınız. Ayarları bozuyor. En son kullanacağız.
- Navbar'da Bulunan Bostad ve hemen altındaki UTHYRES bölümüne tıklayınız.
- Şu an alt tarafta bir sürü filtre göreceksiniz. Eğer bekarsanız ve bir kişinin evinde bir odayı kiralamak istiyorsanız. Default ayarları şöyle değiştiriniz. 
- BOAREA: MIN 10m2 MAX 70m2 
- HITTA: ALLA TYPER AV OBJEKT
- RUM: MIN 1 MAX 3
- HYRA: MAX kira limitiniz giriniz.
- i: yazan yere sehri giriniz ve eğer özel bir muhitte yaşamak istiyorsanız VÄLJ PLATS bölümünden yeri seçebilirsiniz. 
- Şu an karşınıza bir sürü ilan çıktı. Şimdi google translate'i kullanabiliriz. Kiralamak istediğiniz evi yeni sekmede açtıktan sonra açılan sayfada herhangi bir yere çift tıklayıp Translate to Turkish veya English bölümüne tıklayınca. odanın detayları görünecektir.
- Önemli bir nokta: Sitede hem mesaj atma hemde telefon ile arama kısmı bulunmaktadır. Bahsedilen yolu izlemezseniz telefon numaraları görünmeyecektir. 
- Eve bakmak için randevunuza zamanında gidin. 

İsveç'te ev kiralama depozito verme ile değil kontrat imzalamakla olmaktadır. Kontrat yapmazsanız sözle veya ev sahibiyle ikili anlaşma ile evin hiç bir yasal hakkı üzerinize olmayacaktır. Kontrat yapıp verdiğiniz depozitoyu ingilizce veya isveçce olarak kontrat'ın üzerine yazınız. Elektrik, su veya internet kiraya dahil ise lütfen kontrat üzerinde işaretleyiniz. En önemli konulardan birisi eğer evden ayrılmak isterseniz ne kadar zaman önce ev sahibine haber vermeniz gerektiğidir. İsveçte bu konu çok önemlidir. Ev sahibi ile tartışma çıkması muhtemeldir. Kendi iyiliğiniz adına ev sahibine 2 ay önceden haber vereceğim demeniz uygun olacaktır. 

Evi tutmaya gittiğiniz gün ev sahibinize içiniz ısınmadı veya bir şüpheniz oluştu ise evi tutmayın. Özellikle son yıllarda birçok dolandırıcı evin anahtarını vermeden veya evin içini göstermeden sahte kontratlarla başkalarının evlerini kiraya vermektedirler. Bu durumda yasal süreç çok uzun olup delilleriniz olsa bile. Uzun süre depozito ve kiranızı alamazsınız. Özellikle yeni geldiğiniz ve İsveçce bilmediğiniz için bu konularda dikkatli olamakta fayda vardır. 

İpuçları: Muhtemel ev sahibiniz ile İsveçce konuşarak anlaşmaya çalışın. Aksi takdirde bazı ev sahipleri odayı kiralamak istemeyeceklerdir. (Stockholm hariç, Stockholm uluslararası bir şehir).

İlk olarak sehir merkezinde ucuz, güzel ve geniş bir mekan bulmanız. Pek mümkün olmayabilir. Bu arzunuzu ilerleyen aylarda gerçeklestirebilirsiniz. Özellikle Stockholm çok güzel düzenli ve nezih mahalleler vardır.
